’ rsonnoounna. lxxvii

teret, eosque pugna prohiberet3 sibique uti potestatem
faceret, in Ubios legatos mittendi: quorum si principes ac
senatus sibi jurejurando fidem fecissent, ea conditione, qua
a (laesare ferretur, se usuros ostendebant: ad bas res con·
ficiendas sibi tridui spatium daret. Haec omnia Caesar eodem
illo pertinere arbitrabatur, ut, tridui mora interposita, equites
eorum, qui abessent, reverterentur: tamen sese non longius
millibus passuum quatuor aquationis caussa processurum eo
die dixit: huc postero die quam frequentissimi convenirent,
ut de eorum postulatis cognosceret. Interim ad praefectos,
qui cum omni equitatu antecesserant, mittit, qui nunciarent,
ne hostes proelio lacesserent et, si ipsi lacesserentur, susti-
nerent, quoad ipse cnm exercitu propius accessisset.

XII. At hostes, ubi primurn nostros equites conspexe-
runt, quorum erat quinque millium numerus, quum ipsi non
amplius noco. equites haberent, quod ii, qni frumentandi
caussa ierant trans Mosam, nondum redierant, nibil timen-
tibus nostris, quod legati eorum paullo antea Caesare disces·
serant, atque is dies induciis erat ab eis petitus, impetu facto,
celeriter nostros perturbaverunt. Rursus resistentibus nostris,
consuetudine sua ad pedes desiluerunt, subfossisque equis
compluribusque nostris dejectis, reliquos in fugam conjecerunt
atque ita perterritos egerunt, utnon prius fuga desisterent,
qnam in conspectum agminis nostri venissent. In eo proelio
ex equitibus nostris interficiuntur quatuor et septuaginta, iu
his vir fortissimus, Piso, Aquitanos, amplissimo genere natus,
cujus avus in civitate sua regnum obtinuerat, amicus ab
senatu nostro adpellatus. Hic quum fratri intercluso ab
hostibus auxilium ferret, illum ex periculo eripuit: ipse equo
vulnerato dejectus, quoad potuit, fortissime restitit. Quum
circumventus, multis vulneribus acceptis, cecidisset, atqua id
frater, qui jam proelio excesserat, procul animum advertisset,
incitato equo se hostibus obtulit atque interfectus est.

XIII. Hoc facto praelio, Oaesar neque jam sibi legatos
audiendos, neque conditiones accipiendas arbitrabatur ab his,
qui per dolum atque insidias, petita pace, ultro bellum intulis-
sent: exspectsre vero, dum hostium copiae augerentur equita-
tusque reverteretur, summa dementiae esse judicabat et, cognita
Gallorum infirmitata,.quantum jam apud eos hostes uno proe·

 

